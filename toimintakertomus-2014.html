<!DOCTYPE html>
<html>
<head>
<meta charset="utf-8">
<link rel="stylesheet" href="https://cdnjs.cloudflare.com/ajax/libs/normalize/3.0.3/normalize.min.css">
<link rel="stylesheet" href="./css/style.css">
<link href='https://fonts.googleapis.com/css?family=PT+Serif:400,700,400italic&amp;subset=latin,latin-ext,cyrillic-ext,cyrillic' rel='stylesheet' type='text/css'>
<link href='https://fonts.googleapis.com/css?family=Open+Sans:400,600,700,300' rel='stylesheet' type='text/css'>
<meta name="viewport" content="width=device-width, initial-scale=1">
<title>Muhoksen Urheilijat</title>
</head>
<body>
<div class="container">
<header>
<div class="image">
<a href="/"><img src="./images/muhu.svg"></a>
</div>
</header>
<nav>
<ul>
<li><a href="/">Etusivu</a></li>
<li><a href="salivuorot.html">Salivuorot</a></li>
<li><a href="historia.html">Historia</a></li>
<li><a href="toimintakertomukset.html">Toimintakertomukset</a></li>
</ul>
</nav>
<section>
<article>
<h1>Toimintakertomus 2014</h1>
<h3>Numeroina</h3>
<p>Harrastajia noin 270, 13 joukkuetta, 8 mitalisijaa ja 1 aluesarjamestaruus.</p>
<h3>Yleistä</h3>
<p>Jalkapallo- ja salibandytoiminnan painopiste oli tänä vuonna junioritoiminnassa. Salibandytoiminta on vuosien myötä vakiinnuttanut
asemaansa ja tuottaa jatkuvasti lahjakkaita pelaajia, joille on kysyntää myös myöhäisemmässä juniori-iässä kaupunkijoukkueiden
SM-sarjatason joukkueissa.</p>
<p><strong>Harrastajamäärät</strong> Muhoksen Urheilijoissa on pysynyt kauden aikana entisellä tasolla, mutta jatkossa kilpailu
junioreista voi vaikuttaa eri lajien asemaan ja harrastajamääriin. Harrastajamäärä <strong>jalkapallossa</strong> oli
<strong>110 ja salibandyssa 159</strong>.</p>
<p>Seura hyödynsi Oulun OP:n tukemaa yhdistyksen kesätyötä ja palkkasi nuoren kesätyöntekijän jalkapallokoulun ja juniorijoukkueiden
harjoitusten apuvalmentajaksi. Kesäkaudella 2014 työntekijänä toimi Markus Mäkinen.</p>
<p>Kauden päättäjäiset järjestettiin Koivussa ja Tähdessä salibandypelaajille ja heidän vanhemmilleen. Tilaisuudessa palkittiin
kaikki pelaajat kausipalkinnolla.</p>
<h3>Sarjatoimintaan osallistuminen</h3>
<p><strong>Jalkapallossa</strong> miesten joukkuetta ei saatu kasaan. <strong>Muhoksen Balloriinoissa</strong> eli naisten
jalkapallon harrastejoukkueessa pelasi yli 30 naista, joista osa kävi harjoituksissa vain kesäaikana. Koko vuoden harjoitelleita
aktiivisia jäseniä oli noin 20. Naiset harjoittelivat kaksi kertaa viikossa, kesällä Ponkilan nurmikentillä ja talvikaudella
futsalin parissa. Joukkue osallistui myös jalkapallo- ja futsalturnauksiin, sekä pelasi viisi harjoituspeliä. Lisäksi
Balloriinat järjestivät ensimmäisen naisten harrastejalkapalloturnauksen kesäkuussa Ponkilan kentällä. Turnaukseen osallistui
kahdeksan joukkuetta, ja Balloriinat sijoittui <strong>pronssisijalle</strong>. Valmentajina joukkueessa toimivat Mari
ja Tero Lehmikangas.</p>
<p>Kesällä pitivät harjoituksia jalkapallossa <strong>poikien -99 joukkue</strong> sekä <strong>poikien ja tyttöjen harrasteporukka ikähaitari -02/-05</strong>.
Näissä joukkueissa pelasi yhteensä noin 30 pelaajaa. 99-joukkueen vetäjänä toimi Mika Lappalainen ja -02/-05 harrasteporukan
vetäjinä toimivat Matti Kellokumpu ja seuran kesätyöntekijä Markus Mäkinen.</p>
<p>Muhoksen Urheilijoiden <strong>-06/-07 tyttöjen</strong> ja <strong>-06/-07 poikien</strong> jalkapallojoukkueet harjoittelivat
koko vuoden, talvella salissa futsalia ja kesällä jalkapalloa. Lapsia oli mukana noin 55, johon kuului myös pieni määrä
-08 ja -09 -ikäluokan lapsia. Joukkueet osallistuivat useisiin turnauksiin Pohjois-Suomen alueella ja järjestivät itse
kesällä turnauksen Ponkilan urheilualueella, johon osallistui 18 joukkuetta. Lisäksi kaksi joukkuetta osallistui kesän
ja syksyn aikana Oulussa OLS:n järjestämiin viikkopeleihin.</p>
<p><strong>Jalkapallokoulua</strong> pidettiin kerran viikossa kesäkuun puolivälistä elokuun puoliväliin. Koululaisia oli
harjoituksissa keskimäärin yhteensä 20 tyttöä ja poikaa. Syksyllä he jatkoivat harjoituksia liikuntakerhossa. Vastuuhenkilönä
ja vetäjänä jalkapallokoulussa toimi Aimo Manelius, sekä seuran kesätyöntekijä Markus Mäkinen.</p>
<p><strong>Salibandyssä</strong> joukkueet osallistuivat aktiivisesti Pohjois-Suomen aluesarjoihin, kaupunkisarjoihin, sekä
eri turnauksiin ympäri Suomea.</p>
<p>Muhoksen Urheilijoiden <strong>C-tytöt voittivat Salibandyliiton Pohjois-Suomen sarjan vakuuttavasti</strong>. Hopealle
sijoittui OFBC ja pronssille Papas. Pelejä pelattiin 16 kpl, joista tytöt voittivat 14 ja kaksi päättyi tappioon. Maaleja
tytöt tekivät 111kpl ja päästivät vain 29kpl, joten maaliero oli huikea +82kpl.</p>
<p>SM-välikarsintoihin joukkue ei lähtenyt, koska pelaajia ei ollut riittävästi peleihin mukaan. Joukkueessa oli 16 tyttöä
ikäluokissa -97/- 01, D-tyttöjä on puolet joukkueesta, mutta heistä osa osallistui vain harjoituksiin.</p>
<p>Joukkue osallistui myös <a href="http://www.nordicfloorballgames.fi/">Nordic Floorball Games</a> -turnaukseen Oulussa,
jossa he voittivat <strong>kultaa</strong>. Turnauksessa kaikki pelit yhtä tasapeliä lukuunottamatta päätyivät voittoon.
Turnauksessa OLS sai hopeaa ja OFBC pronssia.</p>
<p>Joukkue osallistui myös Tampereella <a href="http://www.ilvessalibandy.fi/">TFT</a> -turnaukseen C-tyttöjen sarjassa.
Tytöt voittivat useita SM-joukkueita, mutta välierissä hävisisivät 0-1 Erälle ja eivät päässeet mitalipeleihin. Joukkue
sijoittui kuitenkin hienosti jaetulle viidennelle sijalle 14 joukkueen kovatasoisessa turnauksessa.</p>
<p>Lisäksi joukkue kävi sählyturnauksessa Tyrnävällä voittamassa kiertopalkinnon vuodeksi Muhokselle. Valmentajana joukkueessa
toimi Jari Haavisto ja Ville Karppinen.</p>
<p><strong>-97/-98</strong> pojat osallistuivat 13 pelaajan voimin Pohjois-Suomen aluesarjaan ja sijoittuivat siinä seitsemänneksi.
Lisäksi joukkue pelasi <a href="http://www.merikoskisbt.net/">Merikoski SBT</a>:n järjestämässä Oulu Cup ja Nordic Floorball
Games -turnauksissa, joissa <strong>kummassakin</strong> joukkue sijoittui <strong>hopealle</strong>. Valmentajana joukkueessa
toimi Esa Koskela.</p>
<p><strong>-99/-00</strong> pojat pelasivat salibandyssä reilun 10 pelaajan voimin FatPipe sarjaa. Valmentajana joukkueessa
toimi Mika Lappalainen.</p>
<p><strong>-01/-02</strong> pojissa harjoituksia pidettiin kahdesti viikossa, harjoituspaikkoina toimivat Koivikon ja uimahallin
sali. Joukkue pelasi OLS:n <a href="http://salibandy.ols.fi/info/174">Leijonaliigassa</a>. Pelejä oli seitsemän, joista
voittoja kertyi kaksi ja tappioita viisi. Joukkue ei päässyt jatkosarjaan. Pelaajia oli 2013-2014 kaudella 14. Syksyllä
2014 joukkueessa oli vähemmän pelaajia ja turnauksiin jouduttiin lainaamaan pelaajia toisista joukkueista. Vetäjinä
joukkueessa ovat toimineet Jaakko Männikkö ja Ilkka Mäkeläinen.</p>
<p>Muhoksen Urheilijoiden <strong>E03</strong>-joukkueen kausi alkoi koko kauden kestäneillä Leijonaliiga- ja FatPipe-sarjoilla.
FatPipe-liigaan osallistui 15 -02/-03 ikäluokkien joukkuetta. Pelejä kertyi alku-, loppu- ja finaalisarjoissa yhteensä
15. Pojat taistelivat hienosti kolmanneksi pudottuaan välierissä finaalista rankkareilla OLS E03:n edustusjoukkueelle.
<strong>Pronssipelissä</strong> joukkue näytti taitonsa ja voitti selkeästi OLS Ketut Keltaisen 6-2.</p>
<p>Sarjamuotoiseen Leijonaliigaan osallistui yhteensä 17 joukkuetta Oulun seudulta. Pelejä kertyi yhteensä 18. Leijonaliiga
huipentui toukokuun finaaliturnaukseen, jossa joukkueelle tuli hienojen taistelujen jälkeen myöskin <strong>pronssia</strong>.</p>
<p>Keväällä joukkue osallistui kolmeen suureen salibandyturnaukseen. Huhtikuussa oli ensin Oulu Cup, josta pojat saivat
upeiden pelien jälkeen <strong>hopeaa</strong>. Etelä-Suomen joukkueiden tasoa pojat pääsivät testaamaan <a href="http://www.sarkanniemicup.fi/2014/">Särkänniemi Cupissa</a>.
Alkulohkon voitto hyvien pelien jälkeen kovista Etelä-Suomen Eliitti-sarjajoukkueista näytti että Muhoksella tehdään
hyvää salibandytyötä. Välierissä joukkue hallitsi selkeästi Espoon Oilerssia, mutta vastustajien maalivahdin upea peli
pilasi Muhoksen poikien unelman numeroin 2-1. Loppusijoitus oli joukkueella 24:n joukkueen turnauksessa yhdeksäs.</p>
<p>Kausi päättyi Nordic Floorball Games -turnaukseen. Pojat puolustivat hienosti viime vuoden voittoa. Alkusarjassa kaatui
mm. Kärppien 03-jääkiekkojoukkueen pojista koottu joukkue peräti 5-0. OLS:n edustusjoukkue koitui Muhoksen poikien kohtaloksi.
Tasapelillä OLS meni jatkoon.</p>
<p>Joukkueen kausi oli kokonaisuudessaan onnistunut. Harjoituksia oli kauden aikana yli 100 ja pojat osallistuivat niihin
kiitettävästi. Joukkue pelasi kauden aikana 51 ottelua, joista voittoja tuli 39, tasapelejä viisi ja häviöitä seitsemän.
Maaleja joukkue teki kauden aikana 260 ja päästi 104. Ensi kaudella joukkue tulee osallistumaan FatPipe-liigaan sekä
aluesarjaan. Joukkueen valmentajina toimivat Ari Tervola, Hannu kolari ja Jukka Laine.</p>
<p><strong>-04</strong> poikien joukkueessa oli 14 pelaajaa. Keväällä pojat osallistuivat Oulu Cup ja Nordic Floorball Games
-turnauksiin. Oulu Cupissa sijoitus oli kuudes ja Nordic:ssa viides. Joukkue osallistui myös Fatpipe -sarjaan, jossa
sijoitus oli seitsemäs. Joukkuetta valmensi Antti Pietarila.</p>
<p><strong>-05</strong> poikien joukkueessa oli 17 pelaajaa. Joukkue harjoitteli kaksi kertaa viikossa. Kauden aikana pojat
pelasivat 35 peliä, joista voittoja 12, tasapelejä kaksi ja tappioita 21. Lisäksi joukkue osallistui Fatpipe-sarjaan,
jossa joukkue sijoittui kahdeksanneksi. Oulu Cupissa sijoitus oli viides. Lisäksi joukkue kävi pelaamassa Tampereella
Särkänniemen salibandycupissa. Taso oli kiven kova, alkulohkossa pojat hävisivät kaikki kolme peliä, mutta sijoitusottelussa
Turun Palloseura kaatui rankkarikisan jälkeen lukemin 6-5. Kausi päättyi Nordic Floorball Gamesiin Oulussa, jossa joukkue
ei päässyt alkulohkosta jatkoon ja lopullinen sijoitus jäi kymmenenneksi. Kehitystä tapahtui kuitenkin kauden aikana
paljon ja pojat pystyivät hyvin haastamaan monet vuotta vanhemmat vastustajat. Lisäksi pojille kauden mahtavin elämys
oli Tampereen reissu ja käynti huvipuistossa, sekä hieno voitto Tepsistä. Valmentajina joukkueessa toimivat Ville Palkki,
Sami Kylmänen ja Jari Karppinen.</p>
<p><strong>Miesten harrastesarjajoukkue</strong> pelasi kerran viikossa Palloilusalissa sählyä noin 13 aktiivisen pelaajan
voimin. Vastuuhenkilönä toimi Erkki Väätänen.</p>
<h3>Harjoitukset</h3>
<p>Jalkapalloa harjoiteltiin ulkokentillä 1-3 kertaa viikossa. Harjoituksia pidettiin pääosin Ponkilan kentillä. Sisäpeliharjoitukset
aloitettiin syyskuussa. Salivuorojen riittävyyden kanssa oli haasteita varsinkin syyskaudella. Yläkoulun uuden salin
rakentamisen myötä jouduttiin ostamaan lisävuoroja Nuorten Ystäviltä ja OSAO:lta. Kaikille joukkueille järjestyi kuitenkin
mahdollisuus harjoitella 1-3 kertaa viikossa. Muutamat joukkueet hyödynsivät myös <a href="http://www.liikuntalaiffi.fi/etusivu/">Liikuntakeskus Laiffin</a> palveluja harjoitteluunsa.</p>
<h3>Muu toiminta</h3>
<p>Jalkapallotoiminta oli junioreiden osalta vilkasta kauden aikana. Syksyllä 2014 tuli Muhoksen Urheilijoille tiedoksi
että, Muhokselle on perustettu uusi jalkapalloon keskittyvä urheiluseura nimeltään <strong>Ponkilan Pantterit</strong>.</p>
<p>Uusi seura on aloittanut toimintansa vuoden 2015 alusta ja seuraan siirtyy jalkapalloilijoita Muhoksen Urheilijoista
oman suostumuksensa pohjalta. Ponkilan Pantterit on pelkästään jalkapalloon keskittyvä seura.</p>
</article>
</section>
<footer>
<small>© Muhoksen Urheilijat 2021</small>
</footer>
</div>
</body>
</html>